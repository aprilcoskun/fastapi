# FastAPI'ye yardım et - Yardım al

**FastAPI**'yi beğendiniz mi?

FastAPI'ye, diğer kullanıcılara ve geliştiriciye yardım etmek ister misiniz?

Veya **FastAPI** konusunda yardım almak ister misiniz?

Yardım etmenin çok basit yolları var(bazıları yalnızca bir veya iki tıklamayı içerir).

Ayrıca yardım almanın da birkaç yolu var.

## Bültene abone olun

Güncel kalmak için [**FastAPI ve arkadaşları** bültenine](/newsletter/){.internal-link target=_blank} abone olabilirsiniz (seyrek yayınlanır):

* FastAPI ve arkadaşları hakkında haberler 🚀
* Rehberler 📝
* Özellikler ✨
* Önemli değişiklikler 🚨
* İpuçları ve Püf noktalar ✅

## FastAPI'yi Twitter'da takip edin

**FastAPI** hakkında son haberleri almak için <a href="https://twitter.com/fastapi" class="external-link" target="_blank">@fastapi'yi **Twitter**'da takip edin</a>. 🐦

## **FastAPI**'yi GitHub'da yıldızlayın

FastAPI'yi GitHub'da "yıldızlayabilirsiniz" (sağ üstteki yıldız butonuna tıklayarak): <a href="https://github.com/tiangolo/fastapi" class="external-link" target="_blank">https://github.com/tiangolo/fastapi</a>. ⭐️

Bir yıldız eklendiğinizde, diğer kullanıcılar onu daha kolay bulabilecek ve başkaları için faydalı olduğunu görebilecekler.

## Yeni sürümler için GitHub deposunu izleyin

FastAPI'yi GitHub'da "izleyebilirsiniz" (sağ üstteki göz(watch) butonuna tıklayarak): <a href="https://github.com/tiangolo/fastapi" class="external-link" target="_blank">https://github.com/tiangolo/fastapi</a>. 👀

Orada "Yalnızca sürümler" seçeneğini seçebilirsiniz.

Bunu yaparak, **FastAPI**'nin hata düzeltmeleri ve yeni özellikler içeren yeni bir versiyonu (yeni bir sürümü) çıktığında bildirimler (e-postanızda) alacaksınız.

## Geliştirici ile iletişime geçin

Geliştirici <a href="https://tiangolo.com" class="external-link" target="_blank">ben (Sebastián Ramírez / `tiangolo`)</a> ile iletişime geçebilirsiniz.

Aşağıdakileri yapabilirsiniz:

* <a href="https://github.com/tiangolo" class="external-link" target="_blank">**GitHub**'da beni takip edebilirsiniz</a>.
    * Size yardımcı olabilecek, oluşturduğum diğer Açık Kaynak projelerine bakın.
    * Yeni bir Açık Kaynak projesi oluşturduğumda görmek için beni takip edin.
* Beni <a href="https://twitter.com/tiangolo" class="external-link" target="_blank">**Twitter**</a>'da ya da <a href="https://fosstodon.org/@tiangolo" class="external-link" target="_blank">Mastodon</a>'da takip edebilirsiniz.
    * Bana FastAPI'yi nasıl kullandığınızı anlatın (Bunu duymayı severim).
    * Duyuru yaptığımda veya yeni araçlar yayınladığımda haber alın.
    * Ayrıca <a href="https://twitter.com/fastapi" class="external-link" target="_blank">@fastapi</a>'yi Twitter'da takip edebilirsiniz (ayrı bir hesap).
* <a href="https://www.linkedin.com/in/tiangolo/" class="external-link" target="_blank">**Linkedin**'de benimle bağlantı kurabilirsiniz</a>.
    * Duyuru yaptığımda veya yeni araçlar yayınladığımda haber alınç (Gerçi Twitter'ı daha sık kullanıyorum 🤷‍♂).
* <a href="https://dev.to/tiangolo" class="external-link" target="_blank">**Dev.to**</a>'da ya da <a href="https://medium.com/@tiangolo" class="external-link" target="_blank">**Medium**</a>'da yazdıklarımı okuyabilirsiniz(veya beni takip edebilirsiniz).
    * Yazdığım diğer fikirleri, makaleleri okuyun ve oluşturduğum araçlar hakkında bilgi edinin.
    * Yeni bir şey yayınladığımda okumak için beni takip edin.

## **FastAPI** hakkında Tweet Atın

<a href="https://twitter.com/compose/tweet?text=@fastapi'yi seviyorum çünkü... https://github.com/tiangolo/fastapi" class="external-link" target="_blank">**FastAPI** hakkında Tweet atın</a> ve bana ve diğerlerine neden beğendiğinizi bildirin. 🎉

**FastAPI**'nin nasıl kullanıldığını, neleri beğendiğinizi, hangi projede/şirkette kullandığınızı vs. duymayı severim.

## FastAPI'yi Oylayın

* <a href="https://www.slant.co/options/34241/~fastapi-review" class="external-link" target="_blank">Slant'da **FastAPI**'yi oylayın</a>.
* <a href="https://alternativeto.net/software/fastapi/" class="external-link" target="_blank">AlternativeTo'da **FastAPI**'yi oylayın</a>.
* <a href="https://stackshare.io/pypi-fastapi" class="external-link" target="_blank">StackShare'de **FastAPI**'yi kullandığınızı belirtin</a>.

## GitHub'daki başkalarının sorularına yardımcı olun

Başkalarının sorularına yardımcı olmayı deneyebilirsiniz:

* <a href="https://github.com/tiangolo/fastapi/discussions/categories/questions?discussions_q=category%3AQuestions+is%3Aunanswered" class="external-link" target="_blank">GitHub Tartışmaları</a>
* <a href="https://github.com/tiangolo/fastapi/issues?q=is%3Aissue+is%3Aopen+sort%3Aupdated-desc+label%3Aquestion+-label%3Aanswered+" class="external-link" target="_blank">GitHub Sorunları</a>

Çoğu durumda bu soruların cevabını zaten biliyor olabilirsiniz. 🤓

Eğer çok sayıda insana soruları konusunda yardımcı olursanız, resmi bir [FastAPI Uzmanı](fastapi-people.md#experts){.internal-link target=_blank} olursunuz. 🎉

Unutmayın, en önemli nokta şu: nazik olmaya çalışın. İnsanlar hayal kırıklıklarıyla gelebilirler ve çoğu durumda en iyi şekilde sormazlar, ancak nazik olmak için elinizden gelenin en iyisini yapmaya çalışabilirsiniz. 🤗

Amaç **FastAPI** topluluğunun nazik ve misafirperver olmasıdır. Aynı zamanda, başkalarına karşı zorbalığı veya saygısız davranışları kabul etmeyin. Birbirimize dikkat etmeliyiz.

---

Şu şekilde diğerlerinin sorularına yardımcı olabilirsiniz (tartışmalarda ve sorunlarda):

### Soruyu anlayın

* Soran kişinin **amacının** ne olduğunu ve kullanım durumunu anlayıp anlayamadığınızı kontrol edin.

* Daha sonra sorunun (büyük çoğunluğu sadece sorudur) **anlaşılır** olup olmadığını kontrol edin.

* Çoğu durumda sorulan soru kullanıcının hayali bir çözümüyle ilgilidir, ancak **daha iyi** bir çözüm de olabilir. Sorunu ve kullanım durumunu anlayabilirseniz daha iyi bir **alternatif çözüm** önerebilirsiniz.

* Soruyu anlayamıyorsanız daha fazla **ayrıntı** isteyin.

### Sorunu tekrarlayın

Çoğu durumda ve soruların çoğunda kişinin **orijinal koduyla** ilgili bir şeyler vardır.

Çoğu durumda kodun yalnızca bir kısmını kopyalarlar, ancak bu **sorunu yeniden oluşturmak** için yeterli olmayabilir.

* Gördükleri aynı hatayı/davranışı görmek veya kullanım durumlarını daha iyi anlamak için **kopyala-yapıştır** yapıp yerel olarak çalıştırabileceğiniz bir <a href="https://stackoverflow.com/help/minimal-reproducible-example" class="external-link" target="_blank">minimal, tekrarlanabilir, örnek</a> vermelerini isteyebilirsiniz.

* Kendinizi cömert hissediyorsanız, yalnızca sorunun tanımına dayanarak kendiniz buna benzer **bir örnek oluşturmayı** deneyebilirsiniz. Ancak bunun çok zaman alabileceğini ve önce sorunu açıklığa kavuşturmalarını istemenin daha iyi olabileceğini unutmayın.

### Çözümler önerin

* Soruyu anladıktan sonra onlara olası bir **cevap** verebilirsiniz.

* Çoğu durumda, **temeldeki sorunu veya kullanım durumunu** anlamak iyidir, çünkü bunu çözmenin, yapmaya çalıştıklarından daha iyi bir yolu olabilir.

### Soruyu kapatmalarını isteyin

Cevap verirlerse büyük ihtimalle sorunlarını çözmüş olursunuz, tebrikler, **sen bir kahramansın**! 🦸

* Şimdi, eğer bu onların sorununu çözdüyse, onlardan şunları yapmalarını isteyebilirsiniz:

    * GitHub Tartışmalarında: yorumu **cevap** olarak işaretlemerini.
    * GitHub Sorunlarında: soruyu **kapatlamarını**.

## Github deposunu izleyin

FastAPI'yi GitHub'da "izleyebilirsiniz" (sağ üstteki göz(watch) butonuna tıklayarak): <a href="https://github.com/tiangolo/fastapi" class="external-link" target="_blank">https://github.com/tiangolo/fastapi</a>. 👀

Eğer "Releases only" yerine "Watching"'i seçerseniz, birisi bir soru oluşturduğunda da bildirim alırsınız. Ayrıca yalnızca yeni konular, tartışmalar veya PR'ler vb. hakkında bilgilendirilmek istediğinizi de seçebilirsiniz.

Daha sonra bu soruları çözmelerine yardımcı olmayı deneyebilirsiniz.

## Sorular Sorun

GitHub deposunda <a href="https://github.com/tiangolo/fastapi/discussions/new?category=questions" class="external-link" target="_blank">yeni soru</a> oluşturabilirsiniz, örnek olarak:

* Bir **soru** sorun veya bir **problem** hakkında sorun.
* Yeni bir **özellik** önerin.

**Not**: Eğer bunu yaparsanız sizden başkalarına da yardım etmenizi isteyeceğim. 😉

## Pull Request'leri değerlendirin

Başkalarından gelen Pull Request'leri incelememe yardımcı olabilirsiniz.

Tekrar ediyorum, lütfen nazik olmak için elinizden geleni yapın. 🤗

---

Aklınızda bulundurmanız gerekenler ve bir Pull Request'in nasıl inceleneceği aşağıdaki gibidir:

### Sorunu anlayın

* Öncelikle, Pull Request'in çözmeye çalıştığı **sorunu anladığınızdan** emin olun. Bir GitHub tartışmasında veya sorununda hali hazırda bir tartışma olabilir.

* Sorunun **farklı bir şekilde** çözülebilmesi nedeniyle Pull Request'e aslında ihtiyaç duyulmaması ihtimali de yüksektir. O zaman bunu önerebilir veya sorabilirsiniz.

### Stil konusuna çok takılmayın

* Commit mesajı stilleri gibi şeyler hakkında çok fazla endişelenmeyin, commit'leri manuel olarak özelleştirerek ezip birleştireceğim(merge).

* Ayrıca stil kuralları konusunda endişelenmeyin, bunu kontrol eden otomatikleştirilmiş araçlar zaten var.

Başka bir stil veya tutarlılık ihtiyacı varsa, bunu doğrudan isteyeceğim veya gerekli değişikliklerin üstüne commit'ler ekleyeceğim.

### Kodu kontrol edin

* Kodu kontrol edip okuyun, mantıklı olup olmadığına bakın, **yerel olarak çalıştırın** ve sorunu gerçekten çözüp çözmediğine bakın.

* Sonra bunu yaptığınızı söyleyerek **yorum yapın**, bu şekilde gerçekten kontrol ettiğinizi bilebilirim.

!!! bilgi
    Ne yazık ki, yalnızca birkaç onayı olan PR'lere güvenemiyorum.

    Muhtemelen açıklama ilgi çekici olduğu için 3, 5 veya daha fazla onaylı PR'ler olduğu birkaç kez oldu, ancak PR'leri kontrol ettiğimde gerçekten bozuk olduklarını, bir hataya sahip olduklarını veya iddia ettikleri sorunu çözmediklerini görüyorum. 😅

    Bu nedenle, kodu gerçekten okuyup çalıştırmanız ve yaptığınız yorumları bana bildirmeniz gerçekten önemli. 🤓

* PR bir şekilde basitleştirilebilirse bunu isteyebilirsiniz, ancak çok seçici olmaya gerek yok, birçok öznel bakış açısı olabilir (ve benim de kendime ait bir bakış açım var 🙈), bu yüzden temel şeylere odaklanabilirsen daha iyi.

### Testler

* PR'da **testler** olup olmadığını kontrol etmeme yardım et.

* PR'den önce testlerin **başarısız** olup olmadığını kontrol edin. 🚨

* Daha sonra PR'den sonra testlerin **başarılı** olup olmadığını kontrol edin. ✅

* Pek çok PR'in testleri yoktur, onlara test eklemelerini **hatırlatabilirsiniz** veya hatta bazı testleri kendiniz **önerebilirsiniz**. Bu en çok zaman harcayan şeylerden biri ve bu konuda çok yardımcı olabilirsiniz.

* Daha sonra ne denediğinizi de yorumlayın, böylece kontrol ettiğinizi bilebilirim. 🤓

## Pull Request oluşturun

Kaynak koda Pull Request'ler ile [katkıda](contributing.md){.internal-link target=_blank} bulunabilirsiniz, mesela:

* Dokümantasyonda bulduğunuz bir yazım hatasını düzeltmek için.
* FastAPI hakkında oluşturduğunuz veya bulduğunuz bir makaleyi, videoyu veya podcast'i <a href="https://github.com/tiangolo/fastapi/edit/master/docs/en/data/external_links.yml" class="external-link" target="_blank">bu dosyayı düzenleyerek</a> paylaşmak için.
    * Bağlantınızı ilgili bölümün başına eklediğinizden emin olun.
* Belgelerin kendi dilinize [çevrilmesine](contributing.md#translations) yardımcı olmak için.
    * Başkaları tarafından oluşturulan çevirilerin incelenmesine de yardımcı olabilirsiniz.
* Yeni dokümantasyon bölümleri önermek.
* Mevcut bir sorunu/hatayı düzeltmek için.
    * Testleri ekledğinizden emin olun.
* Yeni bir özellik eklemek için.
    * Testleri ekledğinizden emin olun.
    * İlgiliyse dökümantasyon eklediğinizden emin olun.

## FastAPI'nin bakımına Yardımcı Olabilirsiniz

**FastAPI**'nin bakımında bana yardımcı olun! 🤓

Yapılacak çok iş var ve çoğunu **SİZ** yapabilirsiniz.

Tşu anda yapabileceğiniz ana görevler şunlardır:

* [GitHub'da diğer insanların sorularına cevap vermek](#help-others-with-questions-in-github){.internal-link target=_blank} (yukarıdaki bölüme bakın).
* [Pull Request'leri değerlendirin](#review-pull-requests){.internal-link target=_blank} (yukarıdaki bölüme bakın).

**En çok zaman harcayan** şeyler bu iki görevdir. FastAPI'nin bakımının ana işi budur.

Bu konuda bana yardımcı olabilirseniz **FastAPI'nin bakımına yardımcı oluyorsunuz** ve **daha hızlı ve daha iyi ilerlemesini** sağlarsınız. 🚀

## Sohbete katılın

<a href="https://discord.gg/VQjSZaeJmf" class="external-link" target="_blank">Discord sohbet sunucusu</a>'na katılın ve FastAPI topluluğu 👥 ile takılın.

!!! İpucu
    Sorularınızı <a href="https://github.com/tiangolo/fastapi/discussions/new?category=questions" class="external-link" target="_blank">GitHub Tartışmalarında</a> sorunuz, [FastAPI Uzmanları](fastapi-people.md#experts){.internal-link target=_blank} tarafından yardım almanız daha olası.

    Sohbeti yalnızca diğer genel konuşmalar için kullanınız.

### Sorularınız için sohbeti kullanmayınız

Sohbetlerin daha fazla "serbest konuşmaya" olanak sağlaması nedeniyle, çok genel ve yanıtlanması daha zor sorular sormanın kolaylaştığını, dolayısıyla yanıt alamayabileceğinizi unutmayın.

GitHub'da şablon, doğru soruyu yazmanız için size rehberlik edecektir, böylece daha kolay bir şekilde iyi bir yanıt alabilirsiniz, hatta sorunu sormadan önce kendiniz çözebilirsiniz. AGitHub'da biraz zaman alsa bile her zaman her şeyi yanıtladığımdan emin olabilirim. Bunu kişisel olarak sohbet sistemlerinde yapamam. 😅

Sohbet sistemlerindeki konuşmalar da GitHub'daki kadar kolay aranamaz, dolayısıyla sorular ve cevaplar konuşmanın içinde kaybolabilir. Ve sadece Github üzerindekiler [FastAPI Uzmanı](fastapi-people.md#experts){.internal-link target=_blank} olmak için sayılabilir, dolayısıyla GitHub'da büyük olasılıkla daha fazla ilgi göreceksiniz..

Öte yandan, sohbet sistemlerinde binlerce kullanıcı var, dolayısıyla orada neredeyse her zaman konuşacak birini bulma ihtimaliniz yüksek. 😄

## Geliştiriciye sponsor olabilirsiniz

Ayrıca yazara (bana) github <a href="https://github.com/sponsors/tiangolo" class="external-link" target="_blank">GitHub sponsorları</a> aracılığıyla finansal olarak destek olabilirsiniz..

Orada teşekkür etmek için bana bir kahve ☕️ ısmarlayabilirsin. 😄

Ayrıca FastAPI'nin Gümüş veya Altın sponsoru olabilirsiniz. 🏅🎉

## FastAPI'ye güç veren araçlara sponsor olabilirsiniz

Dokümantasyonda da gördüğünüz gibi FastAPI, Starlette ve Pydantic gibi devlerin omuzlarında duruyor.

Ayrıca sponsor olabilirsiniz:

* <a href="https://github.com/sponsors/samuelcolvin" class="external-link" target="_blank">Samuel Colvin (Pydantic)</a>
* <a href="https://github.com/sponsors/encode" class="external-link" target="_blank">Encode (Starlette, Uvicorn)</a>

---

Teşekkürler! 🚀
